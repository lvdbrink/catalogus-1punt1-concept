# Begrippen & afkortingen

Attribuutsoort
: De typering van gelijksoortige gegevens die voor een objecttype van toepassing is. _(bron: MIM 1.0)_

Complex gegevenstype
: Een gegevenstype dat is samengesteld uit meerdere gegevenselementen.

Enumeratie
: Een gegevenstype waarvan de mogelijke waarden limitatief zijn opgesomd in een statische lijst. _(bron: MIM 1.0)_

Gegeven
: De betekenisvolle formulering van een waargenomen feit, waaraan een waarde kan worden toegekend. _(bron: MIM 1.0)_

Gegevenselement
: Een type dat gebruik kan worden als element voor een complex gegevenstype.

GML
: Geography Markup Language (GML) is een door het Open Geospatial Consortium (OGC) ontwikkelde en op XML gebaseerde standaard voor het uitwisselen van geografische informatie.

Informatiemodel
: Een informatiemodel (ook wel gegevensspecificatie of dataspecificatie genoemd) beschrijft schematisch de afspraken over begrippen en definities van gegevens binnen een bepaald domein. Dit vereenvoudigt de uitwisseling van informatie.

MIM
: Het nationaal metamodel voor informatiemodellering, dat is ontwikkeld door VNG Realisatie, Kadaster en Geonovum.

Mogelijk geen waarde
: Het attribuut of de relatie waarvan de waarde in de werkelijkheid wel bestaat, kan mogelijk geen waarde hebben omdat de waarde niet bekend is. _(bron: MIM 1.0)_

Object
: Een ding, een tastbaar iets in de werkelijkheid, zoals daarnaar gekeken wordt vanuit een bepaald domein. _(bron: MIM 1.0)_

Objecttype
: De typering van een groep objecten (in de werkelijkheid) die binnen een domein relevant zijn en als gelijksoortig worden beschouwd. _(bron: MIM 1.0)_

Relatierol
: De benaming van de manier waarop een object deelneemt aan een relatie met een ander object. _(bron: MIM 1.0)_

Relatiesoort
: De typering van het structurele verband tussen een object van een objecttype en een (ander) object van een ander (of hetzelfde) objecttype. _(bron: MIM 1.0)_

UML
: Unified Modeling Language (UML) is een gestandaardiseerde modelleertaal waarmee ontwikkelaars elementen van een systeem kunnen specificeren, visualiseren, opbouwen en documenteren.

Union
: Gestructureerd gegevenstype, waarmee wordt aangegeven dat er meer dan een mogelijkheid is voor het gegevenstype van een attribuut. Het attribuut zelf krijgt als gegevenstype de union. De union biedt een keuze uit verschillende gegevenstypen, elk afzonderlijk beschreven in een union-element. _(bron: MIM 1.0)_

Union-element
: Een type dat gebruikt kan worden voor het attribuut zoals beschreven in de definitie van Union. Het union-element is een onderdeel van een Union, uitgedrukt in een eigenschap (attribuut) van een union, die als keuze binnen de Union is gerepresenteerd. _(bron: MIM 1.0)_
